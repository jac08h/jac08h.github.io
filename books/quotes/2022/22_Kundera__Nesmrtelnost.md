## Kundera - Nesmrtelnost

Stači otevřít kterýkoli slovník.
Bojovat znamená postavit svoji vůli proti vůli jiného s cílem toho jiného zlomit, srazit na kolena, eventuálně zabít.
"Život je boj," je věta, která musila znít, když byla poprvé vyslovena, jako melancholický a rezignovaný povzdech.
Našemu století optimismu a masakrů se podařilo, že ta strašná věta zní jako sladká píseň.
Řeknete, že bojovat *proti* někomu je možná strašné, ale bojovat *o* něco, *za* něco je ušlechtilé a krásné.
Ano, je krásné usilovat o štěstí (o lásku, o spravedlnost a tak dál), ale jestli jste si oblíbili označovat to úsilí slovem boj, znamená to, že za vašim ušlechtilým úsilím se skrývá touha srazit někoho na zem.
Boj *o* je vždycky spojen s bojem *proti* a během boje se na předložku *o* vždycky zapomene.


###### 2022